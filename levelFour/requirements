הקדמה:

בשלב הזה נתנסה באינטגרציה של המערכת שלנו. כל זוג יקבל אליו את המערכת של זוג אחר ויבצע אינטגרציה של שני בסיסי הנתונים לבסיס נתונים משולב אחד.

אופן ביצוע האינטגרציה:

1.      כל פרויקט (אגף) יקבל גיבוי של בסיס נתונים של פרויקט(אגף) נוסף. בעזרת הגיבוי יהיה עליו לבנות את תרשים ה DSD  של האגף/יחידה/וכדו' שקיבל.

2.      מתוך הDSD שנוצר יהיה עליו לייצר את הERD של בסיס הנתונים (למעשה זה שלב של הינדוס לאחור ( reverse engineering) , שבו מתוך הטבלאות ומתוך הדרך להפיכת תרשים לסכמה לוגית הולכים אחורה ויוצרים את התרשים).

3.      בשלב זה יהיה בידיכם שני ERD. המקורי שלכם, והחדש שעכשיו יצרתם.

4.      עתה עליכם לעצב ERD משולב (זה שלב האינטגרציה ברמת העיצוב), תהליך זה דורש קבלת החלטות שונות אשר עליכם לתעד בדו"ח.

5.      שלב הבא – לקבל מתוך הERD את הסכמה החדשה, (בשום אופן אסור לייצר מחדש את כל הטבלאות). יש להשתמש בטבלאות הקיימות ובעזרת פקודות עיצוב טבלאות לשנות את בסיס הנתונים הקיים כדי לקבל את מה שנדרש.

6.      לאחר מכן יש לוודא שיש לכם נתונים בכל אחת מהטבלאות, כמובן שכאן עליכם להשתמש בנתונים אשר קיבלתם מהגיבוי וכן בנתונים שלכם.

מבטים:

7.      בשלב זה עליכם לכתוב 2 מבטים, אחד לכל אגף מקורי. כלומר אחד מנקודת המבט של האגף המקורי שלכם והשני מנקודת המבט של האגף שקיבלתם.

8.      לכל מבט יש לכתוב 2 שאילתות על המבט. כאן השאילתות לא חייבות להיות מאד מורכבות אבל חייבות להיות עם משמעות.

הגשה:

נוסיף תיקיה לגיט בשם "שלב ד"

ובה נעלה את הקבצים הבאים:

1.      DSD של האגף החדש

2.      ERD אגף חדש

3.      ERD משותף

4.      DSD לאחר אינטגרציה

5.      פקודות שינוי ויצירה של טבלאות בקובץ Integrate.sql

6.      פקודות ליצירת המבטים והשאילתות על המבטים בשם Views.sql

7.      קובץ גיבוי מעודכן בשם backup4.

8.      קובץ המשך של דוח הפרויקט. "דוח הפרויקט שלב ד" (תוכנו מתואר בהמשך)

דו"ח הפרויקט:

חובה לייצר TAG בגיט כדי להגיש כל אחד מהשלבים. (למעשה שכחנו לכתוב דרישה זו ומי שכבר עשה תבוא עליו הברכה, מי שלא שיתחיל משלב זה).

חובה להגיש את הדוח בגיט באחת משני הדרכים הבאות: קובץ README  של הגיט או קובץ pdf.

הדוח לשלב ד' יכלול:

·         תמונות מסך של תרשימי הDSD ERD

·         החלטות שנעשו בשלב האינטגרציה

·         הסבר מילולי של התהליך והפקודות

·         לכל מבט: תיאור מילולי של המבט ושליפת נתונים ממנו עם select * (מספיק 10 רשומות).

·         לכל שאילתא על מבט: תיאור מילולי, קוד השאילתא, ופלט.

