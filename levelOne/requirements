שלב א : עיצוב , בניה ואכלוס נתונים וגיבוי

עיצוב בסיס הנתונים:

1.     עיצוב בסיס נתונים עם לפחות 6 ישויות כאשר (כל ישות שסופרים אותה בתוך 6 הישויות חייבת להיות עם לפחות 3 מאפיינים), וחובה להשתמש בשני מאפיינים מסוג DATE משמעותיים.  רצוי להשתמש בכמה שיותר מאפיינים על מנת שרמת הפרויקט תהיה מספקת.

2.     את העיצוב נבטא בתרשים ERD בתוכנת ERDPlus, נשמור את קובץ העיצוב של ה ERD.

3.     נבדוק את הסכמה המיוצרת ממנו שאינה מכילה טעויות או קישורים שאיננו מעוניינים בהם ונשמור את קובץ הסכמה , תרשים ה DSD.

4.     כל סכמה חייבת להיות מנורמלת לפי  3NF לפחות.

5.     מתוך הסכמה נייצר קובץ עם יצירת הטבלאות בשם createTable.sql. נוודא שסוג השדות מתאים כאשר למחרוזות נשתמש ב    varchar2(size)  , למספרים נשתמש ב int או ב number ולתאריכים נשתמש ב date .

יצירת בסיס הנתונים ואכלוסו בנתונים:

1.     קובץ ה createTables.sql צריך לרוץ ללא תקלות וליצור את כל הטבלאות

2.     נכין קובץ dropTables.sql בו יהיו פקודות עבור מחיקת הטבלאות לפי סדר שיאפשר הרצה חלקה של הקובץ ולמחיקת על בסיס הנתונים

3.     נכין קובץ בשם insertTables.sql שהוא התוצאה של הדרישה להכנסת הנתונים, קובץ זה יהיה מסודר ככה שיהיה ניתן להריצו באופן חלק ללא שגיאות

4.     נכין קובץ בשם selectAll.sql שבו תהיינה פקודות select לקבלת הנתונים של הטבלאות

5.     נבצע הכנסת נתונים על ידי שימוש ב 3 דרכים לפחות, אשר ייבחרו מבין הדרכים המוצעות בכיתה וביניהם – Data generator, הכנסת נתונים מקבצים – אקסל או טקסט, יצירת סקריפט בפייתון, mockaroo, generatedata  ועוד.

·       בסך הכללי : בכל טבלה יש להכניס לפחות 400 רשומות

·       הערה כללית: מי שעובד באורקל על המחשב האישי יש ליצור משתמש בעזרת פקודת create user  כדי לא לעבוד על המשתמש של  system

 

גיבוי:

1.     נגבה את בסיס הנתונים דרך ה pl sql developer בשיטה של sql insert. נשמור את קובץ הגיבוי בשם backup עם תאריך של יום הגיבוי.

2.     באופציות של הגיבוי ניתן לבחור שהגיבוי יכלול פקודות createTables יש לסמן אופציה זו

3.     נריץ את הגיבוי על מחשב אחר, כדי לוודא שאכן הוא יוצר לנו את בסיס הנתונים הרצוי.

 

הגשה:

ניצור תיקיה בrepository ב GIT בשם DBProject עם תעודות זהות

בתוכה ניצור תיקיה בשם "שלב א"

ובה נעלה את הקבצים הבאים:

1.     קובץ ERD

2.     קובץ DSD

3.     קובץ createTables.sql

4.     קובץ dropTables.sql

5.     קובץ insertTables.sql

6.     קובץ selectAll.sql

7.     לכל אחת משלושת הדרכים שנבחרה להכנסת נתונים יש ליצור תיקיה ולהכניס את הקבצים המתאימים שנוצרו לפי שיטה זו.

אם נבחרה השיטה של שימוש בdataGenerator ניצור תיקיה בשם DGFiles אליה נכניס את כל קבצי ההגדרות עם סיומת .gd

אם נבחרה השיטה של ייבוא נתונים מקבצים ניצור תיקיה בשם DataImporterFiles אליה נכניס את כל קבצי ההגדרות  וקבצי הנתונים מהם עשינו ייבוא.

אם נבחרה השיטה של שימוש בתכנות כדי ליצור פקודות insert ניצור תיקיה בשם Programing אליה נכניס את קבצי הקוד ואת הפלט שנתנו.

אם נבחרה השיטה של שימוש באחת האתרים  mockaroo או generatedata ניצור תיקיות בשם mockarooFiles או generatedataFiles בהתאמה לאתר שבו השתמשנו ונכניס את הקבצים עם פקודות הinsert  שנוצרו.

8.     קובץ גיבוי מעודכן

9.  קובץ של דוח הפרויקט. לפי הנחית המרצה הדוח יהיה או בקובץ README.md או בקובץ  pdf "דוח הפרויקט שלב א" (תוכנו מתואר בהמשך)

 

דוח הפרויקט:

חובה להגיש את הדוח בגיט באחת משני הדרכים הבאות: קובץ README  של הגיט או קובץ pdf.

הדוח הוא המראה של הפרויקט, יש לפרט בו את כל העבודה הנעשית.

הדוח לשלב א יכלול:

שער: שמות מגישות, המערכת והיחידה הנבחרת מתוכנה

תוכן עניינים

מבוא:

יש לתת תיאור מילולי קצר על הנתונים הנשמרים במערכת והפונקציונאליות העיקרית שנרצה לבצע בה. מטרת התיאור המילולי היא להבין את מטרת המערכת ואת המאפיינים שלה.

לאחר התיאור יש להציג את תרשימי ה ERD ו ה DSD

ניתן כאן לפרט על החלטות עיצוב שנעשו עם נימוקים.

לאחר מכן יש להציג את פקודות ה createTable וצילום מסך של הפעלת פקודת .desc

יש להציג צילומי מסך של שלושת שיטות הכנסת הנתונים שנבחרו. 

וצילומי מסך של ביצוע גיבוי נתונים ושחזור הנתונים.

 

הערה כללית נוספת:

ייתכן ותהיינה קבוצות שתקבלנה הנחיות נוספות או אחרות על ידי מרצה הקורס.
